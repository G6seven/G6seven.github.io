---
layout: post
title: Elektrické pole
abbrlink: 461103b9fec1421abad0a7b533a9b4fd
tags: []
categories:
  - School
  - semfyz
date: 1758101658350
updated: 1759430721413
---

## Elektrický náboj a jeho vlastnosti

### Elektrický náboj

- Skalární fyzikální veličina
- \[Q] = C (coulomb)

### Elementární elektrický náboj

- Nejmenší elektrický náboj, který nelze dále dělit

- Náboj protonu (+e) a elektronu (–e)\
  `e = 1,602·10⁻¹⁹ C`

- Elektricky neutrální atom – má stejný počet protonů a elektronů

- Kladný ion (kation) – vznikne odtržením elektronu od atomu

- Záporný ion (anion) – vznikne připojením elektronu k atomu

- Kladně nabité těleso – převládají kationty (nedostatek elektronů)

- Záporně nabité těleso – převládají anionty (nadbytek elektronů)

### Elektrování těles

- Jev, při kterém těleso získává elektrický náboj
- Při tření dochází k přemisťování elektronů z jednoho tělesa na druhé
- Vodiče – náboj se přemisťuje snadno
- Izolanty (dielektrika) – náboj se téměř nepřemisťuje

### Zákon zachování elektrického náboje

V elektricky izolované soustavě těles je celkový elektrický náboj stálý.

***

## Elektrické pole

- Existuje okolo každého elektricky nabitého tělesa
- Prostřednictvím pole na sebe působí elektrickými silami `Fₑ`
- Odpuzují se – souhlasně nabitá tělesa
- Přitahují se – nesouhlasně nabitá tělesa nebo nabité a neutrální (polarizace)

***

## Coulombův zákon

### Bodový náboj

- Myšlený náboj soustředěný do jednoho bodu
- Analogie: hmotný bod

### Coulombův zákon

Dva bodové náboje působí na sebe silami:

```
Fₑ = k · |Q₁Q₂| / r²
```

- `k ≈ 9·10⁹ N·m²·C⁻²` ve vakuu
- `k = 1 / (4π ε₀ εᵣ)`
  - `ε₀ ≈ 8,854·10⁻¹² C²·N⁻¹·m⁻²`
  - `εᵣ` relativní permitivita (např. voda ≈ 81)

***

## Intenzita elektrického pole

Definice:

```
E = Fₑ / q
```

- Vytváří ji náboj Q, působí na zkušební náboj q
- `E = k · |Q| / r²`
- Směr: od +Q nebo k –Q

Znázornění:

- Vektory intenzity (radiální, homogenní pole)
- Siločáry – začínají na +, končí na –

***

## Práce v elektrickém poli

V homogenním poli (`E = konst.`):

```
W = qEd cos α
```

- Nezávisí na trajektorii
- Elektrické napětí:

```
U_AB = W/q
```

- Mezi deskami kondenzátoru:

```
U = Ed
E = U/d
```

***

## Elektrická potenciální energie, potenciál

- Potenciální energie náboje q v bodě A:\
  `E_pA = qU_AB`
- Elektrický potenciál v bodě A:\
  `φ_A = E_pA / q`

Napětí:

```
U_AB = φ_A – φ_B = W/q
```

- Ekvipotenciální plochy: kolmé k siločárám
- Radiální pole – kulové plochy
- Homogenní pole – roviny rovnoběžné s deskami

***

## Rozmístění náboje na vodiči

- Náboj se rozkládá na povrchu tělesa

- Uvnitř vodiče E = 0 (Faradayova klec)

- Hustota náboje:\
  `σ = Q/S = Q / (4πR²)`\
  → největší na hrotech

- Intenzita pole:\
  `E = σ / ε₀`

***

## Vodič a izolant v elektrickém poli

### Vodič

- Elektrostatická indukce – vznik indukovaných nábojů
- Uvnitř vodiče E = 0

### Izolant (dielektrikum)

- Polarizace atomů → vznik dipólů
- Vnější pole zmenšeno:\
  `E_v = E – E_i`

***

## Kapacita vodiče, kondenzátor

- Kapacita vodiče:\
  `Q = Cφ` resp. `Q = CU`\
  `C = Q/U`

- Jednotka: farad (F)

### Kondenzátor

- Dvě desky oddělené izolantem
- Kapacita deskového kondenzátoru:\
  `C₀ = ε₀ S/d` (ve vakuu)\
  `C = ε₀ εᵣ S/d` (s dielektrikem)

### Energie kondenzátoru

```
W = ½ QU = ½ CU²
```

***

## Spojování kondenzátorů

### Paralelní

```
C = C₁ + C₂ + C₃
```

### Sériové

```
1/C = 1/C₁ + 1/C₂ + 1/C₃
```

 

# Příklady

# Elektrické pole

1. Kolik elementárních nábojů odpovídá náboji 1 C? (6,24·10^18)

2. Novodurová tyč získala třením náboj –80 µC. Kolik volných elektronů přešlo na její povrch? (5·10^14)

3. Jak velkou elektrickou silou na sebe působí ve vakuu dvě kuličky ze vzdálenosti 10 cm, má-li každá z nich elektrický náboj 1 µC? (0,9 N)

4. Jaká je vzájemná vzdálenost dvou bodových nábojů 10 µC, které na sebe ve vakuu působí silou 10 N? (30 cm)

5. Dva stejné bodové náboje se navzájem přitahují ve vakuu elektrickou silou o velikosti 3,6 N. Vzdálenost nábojů je 10 cm. Určete tyto náboje. (+2 µC, –2 µC)

6. Jak velkou elektrickou silou se navzájem odpuzují dva protony v jádře atomu helia, je-li jejich vzdálenost 10^-14 m? (2,3 N)

7. Vypočítejte velikost přitažlivé síly mezi protonem a elektronem v atomu vodíku, předpokládáme-li, že se elektron vyskytuje ve vzdálenosti 0,53·10^-10 m od jádra. (8,2·10^-8 N)

8. Určete velikost bodového náboje, který působí na bodový náboj 1 µC ve vzdálenosti 3 cm elektrickou silou o velikosti 1 N. Náboje jsou a) ve vakuu, b) v petroleji o relativní permitivitě 2. (0,1 µC, 0,2 µC)

9. Vzdálenost dvou zelektrovaných kuliček s náboji 6 µC a –4 µC je ve vakuu 6 cm.\
   a) Jak velkou elektrickou silou se navzájem přitahují?\
   b) Jak velkou silou se budou při dané vzdálenosti odpuzovat, jestliže se po vzájemném dotyku jejich náboje vyrovnají? Jaký náboj bude mít pak každá kulička?\
   (60 N, 2,5 N, 1 µC)

10. Dva stejné bodové náboje se navzájem přitahují ve vakuu elektrickou silou 9 N. Vzdálenost nábojů je 10 cm. Jak velkou silou se budou náboje přitahovat při vzdálenosti a) 5 cm, b) 30 cm (36 N, 1 N)

11. Dvě malé kuličky o hmotnostech m₁ = m₂ = 1 g nesoucí stejné kladné náboje Q₁ = Q₂ jsou zavěšeny v témže bodě na tenkých nevodivých vláknech délky l = 60 cm. Vzdálenost rovnovážných poloh středů kuliček je r = 5 cm. Jak velkými silami se odpuzují? Jak velké jsou náboje na kuličkách? (4,1·10^-4 N, 11 nC)

12. Dva bodové náboje umístěné ve vzduchu ve vzdálenosti 20 cm na sebe působí určitou elektrickou silou. Do jaké vzdálenosti je musíme umístit v oleji o relativní permitivitě 5, aby na sebe působily stejně velkou silou? (8,9 cm)

13. Určete velikost intenzity elektrického pole v místě, kde na bodový náboj 20 µC působí elektrická síla 1 N. (5·10^4 N·C^-1)

14. V homogenním elektrickém poli o intenzitě 4·10^5 N·C^-1 je umístěn náboj 2,5 µC. Jak velkou silou působí pole na náboj? (1 N)

15. Jak velká je intenzita elektrického pole ve vzdálenosti 30 cm od bodového náboje 1 µC ve vakuu? (10^5 N·C^-1)

16. Určete intenzitu elektrického pole ve vakuu ve vzdálenosti 30 cm od bodového náboje o velikosti 3,0 µC. Jak velká síla by zde působila na částici nesoucí elementární náboj? (3·10^5 N·C^-1, 4,8·10^-14 N)

17. Vodivá koule o poloměru 10 cm je nabita nábojem 2,5·10^-7 C. Určete velikost intenzity elektrického pole a) v těsné blízkosti povrchu koule, b) vně koule ve vzdálenosti 10 cm od jejího povrchu. (2,3·10^5 N·C^-1, 5,6·10^4 N·C^-1)

18. Dva bodové náboje 1 µC a 5 µC jsou ve vakuu ve vzdálenosti 20 cm. Určete velikost a směr intenzity el. pole ve středu úsečky spojující oba náboje. (3,6·10^6 N·C^-1)

19. Dva bodové náboje 8·10^-9 C a –6·10^-9 C jsou ve vzduchu ve vzájemné vzdálenosti 10 cm. Určete intenzitu elektrického pole v bodě, který leží uprostřed mezi oběma náboji. (5·10^4 N·C^-1)

20. Ve vrcholech A, B, D čtverce ABCD o straně 20 cm ve vakuu jsou umístěny tři stejné bodové náboje +100 nC. Určete intenzitu elektrického pole a) ve středu čtverce, b) ve vrcholu C. (4,5·10^4 N·C^-1, 4,3·10^4 N·C^-1)

21. Jakou práci vykoná elektrická síla v homogenním elektrickém poli, jehož intenzita má velikost 1000 V·m^-1, při přemístění částice s nábojem +1 µC do vzdálenosti 10 cm a) ve směru intenzity elektrického pole, b) proti směru intenzity elektrického pole, c) kolmo ke směru intenzity? (10^-4 J, –10^-4 J, 0 J)

22. Při přenesení náboje 0,25 µC mezi dvěma izolovanými vodiči byla vykonána práce 10^-3 J. Jaké je elektrické napětí mezi vodiči? (4000 V)

23. Jakou práci vykoná elektrická síla při přenesení náboje 1 C mezi dvěma místy, mezi kterými je napětí 1 V? (1 J)

24. Mezi rovnoběžnými vodivými deskami, jejichž vzdálenost je 10 cm, bylo naměřeno napětí 1000 V. Určete a) velikost intenzity el. pole mezi deskami, b) práci, kterou vykoná el. síla při přenesení náboje 1 µC z jedné desky na druhou. (10^4 V·m^-1, 10^-3 J)

25. Jaké je napětí mezi dvěma rovnoběžnými vodivými deskami, jejichž vzdálenost je 5 cm, jestliže na částici s nábojem 10 nC působí mezi deskami síla o velikosti 2·10^-3 N? (10 kV)

26. Přenesením náboje 5 µC z uzemněné vodivé desky na kladně nabitou desku byla vykonána práce 1 J. Desky jsou rovnoběžné a jejich vzdálenost je 20 cm. Určete velikost intenzity elektrického pole mezi deskami. (10^6 V·m^-1)

27. Jakou práci vykoná elektrická síla při přemístění náboje 12 µC mezi dvěma body elektrického pole, mezi nimiž je potenciálový rozdíl 500 V? (6·10^-3 J)

28. Při přenesení náboje 1,3·10^-7 C z místa nulového potenciálu do daného bodu elektrického pole byla vykonána práce 6,5·10^-5 J. Určete potenciální energii daného náboje v tomto bodě. Jaký je potenciál daného bodu? (6,5·10^-5 J, 500 V)

29. Určete velikost intenzity elektrického pole mezi dvěma rovnoběžnými vodivými deskami, z nichž jedna deska má vzhledem ke druhé uzemněné desce potenciál 1 kV. Vzdálenost desek je 20 cm. (5·10^3 V·m^-1)

30. Mezi dvěma rovnoběžnými vodivými deskami vzdálenými od sebe 10 cm, z nichž jedna má potenciál +500 V a druhá –500 V, se nachází částice s nábojem 1 µC. Jak velká elektrická síla na ni působí? (0,01 N)

31. Vodič A má vzhledem k zemi elektrický potenciál +120 V, vodič B potenciál –80 V. Jak velký elektrický náboj přeneseme z vodiče B na vodič A, jestliže vykonáme práci 2·10^-4 J? (1 µC)

32. Určete potenciální energii náboje 4 nC, který se nachází ve vakuu ve vzdálenosti 90 cm od bodového náboje 25 nC. (1 µJ)

33. Body A a B jsou umístěny ve vzdálenosti 5 cm a 20 cm od bodového náboje 167 nC. Jakou práci vykonají elektrické síly při přemístění náboje 1 nC z bodu A do bodu B? (22,5 µJ)

34. V každém vrcholu čtverce je umístěn stejný kladný náboj. Rozhodněte, zda je ve středu čtverce nulová a) intenzita elektrického pole, b) elektrický potenciál. (ano, ne)

35. Na povrchu kovové koule o poloměru 10 cm je rovnoměrně rozmístěn elektrický náboj 1 µC. Určete plošnou hustotu náboje. (8 µC·m^-2)

36. Na vodivou kouli o poloměru 5 cm přivedeme ve vakuu náboj 5 nC. Jaká bude plošná hustota náboje? Jakou intenzitu bude mít elektrické pole v těsné blízkosti koule? Jaký potenciál bude mít její povrch? (0,16 µC·m^-2, 18 kV·m^-1, 900 V)

37. Plošná hustota elektrického náboje na povrchu kulového vodiče je 4 µC·m^-2. Určete velikost intenzity elektrického pole při povrchu vodiče, který je a) ve vakuu, b) v petroleji, jehož relativní permitivita je 2. (4,5·10^5 V·m^-1, 2,25·10^5 V·m^-1)

38. Kovová koule o poloměru 10 cm je nabita na potenciál 300 V. Jaká je plošná hustota náboje na jejím povrchu? (26,5 nC·m^-2)

39. Deskový kondenzátor se nabije el. nábojem 1 µC na potenciál 5 kV. Jaká je kapacita kondenzátoru? (0,2 nF)

40. Deskový kondenzátor o kapacitě 1 µF je nabitý na napětí 100 V. Jaký je jeho náboj? (100 µC)

41. Osamocený kulový vodič ve vakuu je nabit nábojem 60 nC na potenciál 18 kV. Určete jeho kapacitu a poloměr. (3,3 pF, 3 cm)

42. Určete kapacitu deskového vzduchového kondenzátoru, jehož obdélníkové desky o rozměrech 20 cm a 30 cm jsou ve vzdálenosti 6 mm. (90 pF)

43. Určete kapacitu deskového kondenzátoru s účinnou plochou desek 200 cm² se slídovým dielektrikem při vzdálenosti desek 3 mm. Relativní permitivita dielektrika je 6. (350 pF)

44. Deskový vzduchový kondenzátor o kapacitě 1 F má desky, které mají tvar čtverce a jsou od sebe vzdáleny 1 mm. Vypočítejte délku strany desek kondenzátoru. Je možné tento kondenzátor sestrojit? (11 km)

45. Skleněnou desku silnou 2 mm o εᵣ = 6 a plošném obsahu 2 dm² opatříme z obou stran staniolovými polepy. Jakou kapacitu bude mít tento kondenzátor? Jaké náboje vzniknou na polepech, připojíme-li je k ploché baterii o napětí 4,5 V? (530 pF, 2,4 nC)

46. Kondenzátor, jehož každá deska má obsah plochy 10^-3 m², je nabit nábojem 10^-8 C. Určete velikost intenzity homogenního elektrického pole mezi jeho deskami. (1,1·10^6 V·m^-1)

47. Jakou práci vykonají elektrické síly při nabití kondenzátoru o kapacitě 50 µF na napětí 400 V? (4 J)

48. Kondenzátor kapacity 16 µF je spojen se zdrojem o napětí 200 V. Jaký náboj a jakou energii má kondenzátor? (3,2 mC, 0,32 J)

49. Jaké napětí měl nabitý kondenzátor fotoblesku o kapacitě 800 µF, jestliže se při záblesku spotřebovala energie 100 J a kondenzátor se tím úplně vybil? (500 V)

50. Jaké kapacity můžeme získat spojením dvou kondenzátorů o stejné kapacitě 500 pF? (1000 pF, 250 pF)

51. Určete výslednou kapacitu tří kondenzátorů o kapacitách 20 pF, 30 pF a 50 pF spojených a) paralelně, b) sériově. (100 pF, 9,7 pF)

52. Jakou celkovou kapacitu C má n stejných kondenzátorů o kapacitě C₁ zapojených a) paralelně, b) sériově? (nC₁, C₁/n)

53. Jaké kapacity můžeme získat spojením čtyř stejných kondenzátorů o kapacitě 1 µF? (1/4 µF, 2/5 µF, 3/5 µF, 3/4 µF, 1 µF, 4/3 µF, 5/2 µF, 4 µF)

54. Čtyři kondenzátory mají kapacity C₁ = 0,1 µF, C₂ = 0,2 µF, C₃ = 0,3 µF, C₄ = 0,4 µF. Kondenzátory C₁ a C₂ jsou spojeny paralelně, kondenzátory C₃ a C₄ jsou spojeny také paralelně. Takto vzniklá spojení jsou spojena sériově. Určete výslednou kapacitu. (0,21 µF)

55. Určete kapacitu kondenzátoru, který je třeba sériově připojit ke kondenzátoru o kapacitě 800 nF, aby výsledná kapacita obou sériově zapojených kondenzátorů byla 160 nF. (200 nF)

56. Kondenzátory s kapacitami 4 µF a 5 µF byly spojeny sériově. Na desku prvního kondenzátoru byl přiveden náboj 20 µC. Určete výsledné napětí na baterii kondenzátorů. (9 V)

57. Dva kondenzátory s kapacitami 7 µF a 3 µF nabijeme na napětí 100 V a 200 V a pak je souhlasnými póly zapojíme paralelně. Jaké je výsledné napětí na kondenzátorech? (130 V)

58. Ke zdroji o napětí 60 V připojíme sériově kondenzátory o kapacitách 1,0 µF a 2,0 µF.

Jaké náboje a napětí budou na jednotlivých kondenzátorech? Který kondenzátor bude mít větší energii? (40 µC, 40 V, 20 V, 0,8 mJ, 0,4 mJ, větší energii bude mít kondenzátor s menší kapacitou)\
59\. Blesk uhodí do automobilu. Může to ohrozit osoby v něm?\
60\. Proč je na přepravu benzínu zakázáno používat obyčejné kanystry z plastu?\
61\. Proč slyšíme praskot, hladíme-li kočku po srsti?\
62\. Jak působí antistatické přísady v avivážních prostředcích?\
63\. Bylo zjištěno, že ze stromů jsou bleskem nejčastěji zasaženy duby, naopak velmi málo akáty a břízy. Proč?

:::

⚙️

 

 

 
